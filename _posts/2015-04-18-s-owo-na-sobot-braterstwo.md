---
layout: blog
category: blog
published: false
title: "Słowo Na Sobotę: Braterstwo"
---

Mam takie małe dziwactwo, które mi zostało z czasów odsiadki za odmowę służby wojskowej w PRL, które polega na zwracaniu uwagi na zbieżności różnych dat i wydarzeń. To do pewnego stopnia zrozumiałe (więc trzeba mi wybaczyć, o co niniejszym proszę Czytelników), gdy masz przed sobą całe 24 miesiące do odsiadki, tylko dzięki jakiejś ustawie w międzyczasie nieoczekiwanie skrócone do 18 miesięcy, i liczysz dni do następnego krótkiego spotkania z żoną, w zatłoczonej salce widzeń.

11 kwietnia to dzień ślubu moich Rodziców. W tym roku tego dnia mieliśmy koncert dla Tomka Borewicza w Warszawie. Parę dni później, 14 kwietnia, była okrągła, 30 rocznica powstania Ruchu Wolność i Pokój, i tak wyszło, że tego samego dnia wpłaciłem na konto Fundacji WiP zadeklarowaną wcześniej kwotę na licytację podczas koncertu dla Tomka. Tego samego dnia co dziś natomiast, za miesiąc, w maju, minie też okrągła, bo 30 rocznica naszego ślubu z Grażyną, moją wierną i kochaną towarzyszką życia.

Moje małe dziwacto jest jakimś może dowodem na to, że człowiek potrzebuje widzieć sens zwłaszcza wtedy, gdy zbyt wiele spraw wokół wydaje się absurdalnych i pozbawionych wszelkiego sensu, jakby daremnych. No bo jaki ma sens dać się zamknąć w więzieniu za przekonania, bez perspektywy co dalej, i na tej wolno