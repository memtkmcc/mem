---
layout: blog
category: blog
published: true
title: Domena
splash: "https://raw.githubusercontent.com/memtkmcc/starter/gh-pages/img/usr/quad-tty.jpg"
---

Co prawda będzie to jeszcze pokazane językiem obrazkowym, ale już teraz mogę powiedzieć, że od założenia własnej Szkatułki dzielą Ciebie zaledwie dwa kroki: 1. Założenie nowego konta na [https://github.com](https://github.com/) 2. Sklonowanie jednym kliknięciem przykładowej Szkatułki (adres podam wkrótce).

Tak, to wszystko. Zaskoczony/Zaskoczona? Mnie to też zaskoczyło, przyznam szczerze.

Trzeci krok to wizyta pod adresem [http://prose.io](http://prose.io/) i stamtąd autoryzowanie dostępu do Twojego konta na GitHub.

Skoro już o tym mowa, krótko wyjaśnię, że GitHub zapewnia tzw. silnik, a Prose zapewnia prosty interfejs w przeglądarce do pisania tekstów, modyfikacji ustawień itp. rzeczy potrzebnych przy tworzeniu i modyfikacji treści w Twojej Szkatułce.

I to wszystko, co musisz wiedzieć, by zacząć z tego wynalazku korzystać, przynajmniej na początek.

Ale jest jeden problem: Twoja strona będzie miała domyślnie adres w postaci:

`https://username.github.io`

Adres jak adres, ale nie wiemy czy za 10 lat GitHub nadal będzie prosperował, a nawet jeśli, to czy ich dziś darmowa usługa nadal będzie darmowa. A przecież nie chcemy żadnych niespodzianek, zwłaszcza za kolejnych 50 lat, gdy zapewne wszyscy z mojego pokolenia dołączą już do Wojtka, po tamtej stronie, i nie będziemy mogli nic poradzić na ewentualne zmiany w tym zakresie.

Dlatego naprawdę ważne jest posiadanie własnej domeny - adresu w Internecie, i traktowanie jej jak kluczowego elementu w naszych testamentach, by kolejne pokolenia rozumiały, że to jak adres domu przodków, o który trzeba nadal dbać i opłacać u rejestratora co roku, albo co 10 lat, zależnie od opcji.

Taki własny adres możesz przypisać do adresu Szkatułki na GitHub, albo gdziekolwiek będzie ona hostowana w przyszłości.

Jak ważny jest ten detal? Prawdopodobnie najważniejszy, bo od niego zależy, czy linki z innych Szkatułek i miejsc w Internecie nadal będą prowadziły pod działający adres. Bez tego cała rzecz mijałaby się trochę z celem, bo byłaby równie niepewna jak los Facebooka za 50 lat.

Dzięki temu natomiast, że zarówno silnik używany przez GitHub jak i interfejs zapewniany przez Prose oparte są na oprogramowaniu Open Source, nie musimy martwić się o dalsze losy samego silnika i interfejsu, bo zawsze znajdzie się ktoś, kto obie rzeczy sklonuje i udostępni do używania.

W ostateczności zrobi to jakiś Twój sprytny prawnuk czy prawnuczka - zwłaszcza, że takie sprawy będą wtedy dziecinnie proste, albo i zostaną wymyślone lepsze narzędzia i usługi, niż te od których my dziś wychodzimy. To już nie nasz problem, jednakowoż.

Jednak niezależnie od tego, jak zmienią się szczegóły techniczne całego projektu za jakiś czas, jedna rzecz najpewniej pozostanie bez zmian: adres do wpisania w okienku przeglądarki, albo klinięcia w wynikach wyszukiwnia, albo podyktowania Siri, powiedzmy.

Ten adres musi być pod Twoją i Twoich spadkobierców pełną kontrolą. W przeciwnym razie Twoje Szkatułki mogę być znacznie trudniejsze do odnalezienia, no chyba, że wyszukiwarka Google też będzie istniała za 50 lat, któż to wie. Miło byłoby jednak, by linki z innych Szkatułek nadal działały.

Dlatego pierwszą rzeczą, o którą musisz zadbać, jest zarejestrowanie własnej domeny, np przez [Gandi.net](http://www.gandi.net/), a jeśli już masz własną domenę i możesz w niej utworzyć tzw. subdomeny, przykładowo: gucio.gotowiccy.io, to staraj się opłacić swoją główną domenę na maksymalny dostępny okres ważności.

Gdy ten pierwszy krok będziemy mieli za sobą, zajmiemy się instrukcją obrazkową dla wszystkich kolejnych kroków.

_~Adam Andrzej Jaworski_