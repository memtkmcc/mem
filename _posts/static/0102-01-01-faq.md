---
layout: page
published: true
permalink: faq/
title: Pytania i Odpowiedzi
---

Q: Czy jesteś pewien, że Szkatułkę, czy jak to zwał, zakłada się za życia?

> A: Jak najbardziej za życia, o ile tylko podmiot/właściciel Szkatułki żyje jeszcze na tym, a nie już na tamtym świecie. Rzecz chyba w tym, by nie mylić Szkatułki z urną na nasze prochy, które oddajemy po śmierci ziemi, z której się narodziliśmy. Szkatułka jest tym, co oddajemy żyjącym, więc jej miejsce jest pośród żywych, i stąd lepiej zadbać o jej zawartość jeszcze za życia, o ile to możliwe.

Q: Myślę, że możesz mieć problem z popularyzacją takiego pomysłu, ponieważ ludzie odruchowo unikają tematu śmierci, chyba, że śmierć kogoś innego zaprowadzi ich siłą na cmentarz, z którego jednak czym prędzej i tak udadzą się na smutno-pogodną stypę, a następnie biegiem z powrotem do życia.

> A: Czyżbyś właśnie odkrył jedną z głównych idei stojących za tym projektem?

Q: OK, ale skąd mam wiedzieć co ewentualnie umieścić w mojej Szkatułce i kiedy?

> A: To dobre pytanie. Szkatułka pomoże Ci znaleźć dobre odpowiedzi, ale wcześniej pomoże Ci też zadawać dobre pytania.

Q: Od kiedy będzie można zakładać Szkatułki?

> A: W zasadzie można już teraz - wystarczy założyć konto na [Github.com](https://github.com), sklonować [stronę projektu](https://github.com/memtkmcc/starter) klikając na "Fork" w prawym górnym rogu, następnie wejść na [Prose.io](http://prose.io) i tamże autoryzować dostęp do swojego konta na Github. Następnie pozmieniać treść, czy też usunąć istniejące wpisy i stworzyć własne. Jednak dopóki nie opublikuję instrukcji obrazkowej (w ciągu paru tygodni), samodzielne zarządzanie Szkatułką może wymagać kilku porad. Odważni i niecierpliwi mogą już teraz pisać na [mem@tkm.cc](mailto:mem@tkm.cc)

Q: A nie sądzisz, że ludzie okażą się zbyt leniwi lub zbyt bojący, by zakładać i dbać o Szkatułki?

> A: Myślę, że Szkatułki będą niezwykle elitarne, w dobrym tego słowa znaczeniu, właśnie ze względu na konieczność pokonania paru trudności - technicznych, emocjonalnych, może nawet duchowych, a przy tym bez możliwości skorzystania z ułatwień, jak choćby dość głupie w swej jednowymiarowości 'lajki' na Facebooku. Ma być trochę trudno. To co przychodzi zbyt łatwo, zwykle nie ma wartości wartej czyjejkolwiek uwagi.

Q: Czy będzie coś w rodzaju centralnego rejestru Szkatułek?

> A: Nie, nie będzie, choć dysponenci poszczególnych Szkatułek mogą linkować siebie nawzajem, coś jak "friends" na Facebooku, ale bez Facebook-owego idiotyzmu, który każdego chce nazywać przyjacielem każdego. Szkatułki nie mają żadnego mechanizmu do wzajemnego linkowania - linki trzeba wstawiać ręcznie. Zatem linki takie mogą być odwzajemniane, ale nie muszą. Dodatkowo dysponent Szkatułki może takie linki umieścić na podstronie i podzielić na dowolne kategorie, jak: rodzina, przyjaciele, znajomi, sąsiedzi, koledzy ze szkoły itp.

Q: Czy przewidujesz jakiś rodzaj usług dedykowanych dysponentom Szkatułek?

> A: Nic takiego nie ma w planach. Projekt jest całkowicie niekomercyjny, oparty wyłącznie na oprogramowaniu i idei Open Source. Całość będzie na tyle łatwa do obsługi, że większość ludzi poradzi sobie samodzielnie, a ci, którzy będą potrzebowali pomocy czy podpowiedzi, będą mogli liczyć na sąsiedzką pomoc innych, przy czym na początku każdy może zwracać się o taką pomoc do mnie, pisząc choćby na maila: [mem@tkm.cc](mailto:mem@tkm.cc)

Q: Co oznacza ta dziwna nazwa czy skróty w adresie projektu?

> A: W końcu ktoś zadał porządne pytanie! Tak serio, to 'mem' można rozwinąć jako 'memory', 'memoir' lub 'memorial', zależnie od sytuacji i kontekstu. Natomiast nieco prowokacyjne w polskim kontekście 'tkm' powinno być raczej odczytywane jako 'Te Quiero Mucho' (Spanish for I Love You So Much). Natomiast 'cc' można odczytać jako 'do wiadomości' czy też 'podaj dalej'.